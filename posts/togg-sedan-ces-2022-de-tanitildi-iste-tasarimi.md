---
title: "TOGG Sedan CES 2022'de tanıtıldı: İşte tasarımı"
date: '5 Ocak 2022'
excerpt: "TOGG, CES 2022'de dünya sahnesine çıktı. Bizim de ilk kez görme şansı yakaladığımız TOGG C-Sedan'ın yeni hali, Las Vegas'taki fuarın sürprizi oldu. İşte detaylar:"
cover_image: '/images/posts/togg.jpg'
category: 'Teknoloji'
author: 'Erhan Polat'
author_image: '/images/authors/avatar.png'
---

<!-- https://jaspervdj.be/lorem-markdownum/ -->
<!-- show emmet config -->

TOGG, CES 2022'de dünya sahnesine çıktı. Bizim de ilk kez görme şansı yakaladığımız TOGG C-Sedan'ın yeni hali, Las Vegas'taki fuarın sürprizi oldu. İşte detaylar:  

Türkiye'nin Otomobili Girişim Grubu (TOGG), katıldığı CES 2022'de üreteceği ikinci model olan elektrikli C-Sedan'ın son halini görücüye çıkardı. TOGG sedan, 2019'da karşımıza çıkan ilk haline göre oldukça farklı görünüyor.  

# **TOGG Sedan tanıtıldı!**  

Aslında bu değişimi kısa süre önce sızdırılan patent görsellerinde de görmüştük. Ön bölümde ilk olarak aydınlatılmış yeni TOGG logosu göze çarpıyor. Bunun yanı sıra ince LED farların şekli de eskiye göre biraz değişmiş. TOGG Sedan'ın önündeki en büyük değişim, üst panjura eklenen LED aydınlatmalar olmuş.  

Profilden bakıldığında büyük oranda aynı görünen elektrikli sedanın C sütunu ve tavan hattı değişmiş. Daha önceki sedan görünüm artık daha çok bir liftback halini almış. Üstelik geri doğru açılan arka kapılar da konsepte ayrı bir hava katmış. Arkada ise boydan boya uzanan stop grubu varlığını koruyor fakat onların da şekli ve grafikleri değişmiş. Ayrıca arka tamponun tasarımı da ilk prototipe göre biraz daha farklı.  

TOGG Sedan'ın iç mekanı C-SUV ile büyük oranda aynı. Konsol kısmında boydan boya uzanan ekranlara yer verilmiş. Sürücünün önündeki üç kollu direksiyon ise fütüristik görünümüyle dikkat çekiyor. Mavi ve beyaz renk kombinasyonundan oluşan TOGG Sedan yaşam alanı, entegre başlıklara sahip dört bireysel koltuktan oluşuyor.  

Teknik detaylar henüz belli değil ancak TOGG CEO'su M. Gürcan Karakaş, daha önceki hedeflerini yineledi. Bu kapsamda TOGG C-SUV'da 500 km'ye kadar menzil, 200 ve 400 beygir olmak üzere iki farklı güç çıkışı, 4.8 saniyelik 0-100 km/s hızlanması ve 30 dakikada yüzde 80 şarj gibi hedefler var. Bunların kaçının TOGG Sedan için geçerli olduğunu henüz bilmiyoruz.

TOGG, ilk modeli olan C-SUV'u bu yılın sonunda banttan indirecek ve 2023'ün ilk çeyreğinde satışa sunmuş olacak. Ardından gözler C-Sedan'a çevrilecek. Bu gördüğümüz tasarım detaylarının ne kadarı üretim versiyonuna aktarılacak bekleyip göreceğiz.  

**Kaynak: [Donanım Haber](https://www.donanimhaber.com/togg-sedan-ces-2022-de-tanitildi-iste-tasarimi--143492)**